Ti, kdo včera přišli na náš další sraz, už to ví. Pro ty ostatní z vás mám novinku, která mi osobně dělá obrovskou radost a dává mi naději, že naše komunita ještě poroste. Ale hezky popořadě. A vlastně... těch novinek je víc!

[comment]:Perex

Novinka č.1 - Honza Břešťan, skvělý C# vývojář a též velký F# evangelista (toho času v NCR) přijal naší nabídku upgradovat na "hlavního spoluefšárpingistu" a podílet se na organizaci našich srazů. Jsem moc rád, že jsme ho nemuseli přemlouvat dlouho a můžeme ho tak přivítat v našich řadách.

Novinka č.2 - A tohle je snad ještě větší pecka. Náš sraz byl osloven přímo F# Software Foundation a dostali jsme nabídku stát se oficiálním meetupem v rámci [Affiliated User Group Program](http://community.fsharp.org/affiliated_user_group_program), což má pro nás do budoucna několik výhod:

* Foundation může pokrýt případné náklady na organizaci (pronájem)
* Oficiální podpora a promo přímo od Foundation
* Swag pro účastníky (stickers, trička, atd...)
* Poroste význam FSharpingu

Krom toho se můžeme pyšnit tím, že jsme jeden z pouhých **osmi F# meetupů** s tímto exkluzivním statusem. Mrkněte se na mapku [F# User Groups](http://community.fsharp.org/user_groups) - na východ od nás je nebližší oficiální meetup až v Japonsku a Austrálii. ;)

<img width="820" src="https://raw.githubusercontent.com/fsharping/Docs/master/006-Type%20Providers/Presentation/slides/images/map.png"/>

Jo, abych nezapomněl, migrujeme ze Srazů na Meetup.com. Nová adresa je [meetup.com/fsharping](https://meetup.com/FSharping). Pokud vás zajímá proč, je to z toho důvodu, že to byla jednak jediná podmínka Foundation, druhak je ten systém objektivně lepší - umožňuje nahrávat fotky, ankety, mailing groups, je toho tuna. Vím, je to trošku otrava, ale vzhledem k tomu, že spousta českých meetupů už Meetup.com používá, pro mnoho z vás to bude jen o jednom kliknutí na "Join Community". Díky za pochopení. ;)

Na závěr bych vám chtěl ještě jednou moc poděkovat, že na srazy chodíte a dáváte celému našemu snažení smysl. Občas sice zazlobí technika, občas Visual Studio ;), občas přednášející (note to myself), ale celkově mi naše komunita dělá radost a nabíjí mě!

Moc díky a těším se, jak to jako oficiální F# Affiliated User Group odpálíme na příštím, už desátém (!!!) FSharpingu.
