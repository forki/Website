Úvodní FSharping je za námi a nastal nejvyšší čas připravovat další. Pokud vám to náhodou na Twitteru uteklo, další sraz proběhne **22. března** opět od **19h** a opět v Pracovně na Žižkově. O čem bude tentokrát?  

[comment]:Perex

V podstatě navážeme tam, kde Tomášova přednáška skončila. Ukážeme si úplné základy jazyka, řekneme si něco o používaných toolech, na co si dát pozor a co naopak budete na F# milovat. A samozřejmě si prosfištíme nějaká slofíčka :). Prostě takový mix evangelizace a "how to start with..." zabalený do (snad) příjemné hoďky u dobrého pivka.

Krom toho tím vyřešíme jeden drobný restík, na který si pár lidí po minulé přednášce stěžovalo. Že to bylo sice super a hodně zajímavé, ale že bylo k vidění málo kódu a chyběl celkový úvod do jazyka jako takového. Takže se to tímto pokusíme napravit a udělat si "základ" pro další plánované srazy, kde možná půjdou někteří přednášející v daném tématu víc do hloubky.

Osobní poznámka: Bude to moje úplně první samostatná IT přednáška, což je ideální příležitost k znervózňování, vyrušování a vůbec sofistikovanému trollingu na můj účet. Kecám, naopak, budete mi povinně držet palce! :)

![](http://i.memeful.com/memes/MKzZbaw/Condesending-Wonka.jpg)

Moc se na vás **22. března od 19:00 v Pracovně** těším!